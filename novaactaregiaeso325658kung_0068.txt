56

illo el-Medjnun (furente) vocato confundendum, Abu—l-Mehasin commemorat,
qui post eversam hujus gentis dominationem anno 359 mortuus est.

Die Saturni 7:a mensis Dhu-l-Qaadae‚ anno 349 (29 Decembris 960),
Anudjur post quatuordecim annos et decem dies imperii F ostati obiit. Ka-
furo adeo obnoxius vixerat, ut ex omni regni reditu quadringenta millia
aureorum modo reciperet, dum tutor thesauros immensos in suum usum
accumulavit. Imperio mancipii nimis molesto princeps quidem se subtrahere
conatus est; at nihil valuit, In pejorem statum potius per hoc periculum
delapsus esse videtur, et Kafuri potentia in dies accrevit. Deliciis et luxui
deditus Anudjur genio libentius indulsit, quarn ut regnandi cupidine actus
nomen avitum gloria cumulatum memoriae traderet.

Numi ejus etiam rari sunt, et tres modo mihi noti, duo Damasci, et
unus Emessae, de quo plura mox sum dicturus.

In fratris defuncti titulum jam successit Abu-l-Hasan ΑἸτῖ, anno
306 Damasci natus, qui stipendio, quod Anudjur a Kafuro acceperat, con—
tentus, minus etiam, si fieri potest, qnam frater, habuit auctoritatis. Kafiir
enim tamquam verus rex et dominus omnia ad nutum suum gessit. Eo
mediatore khalisa omnes, quas pater fraterque possiderat terras, Alio regen-
das tradidit. Itaque in Syria, Aegypto, Hmljaza, Graecorum confiniis (sicut
Tarsus, Mopsuestia cum finitima regione appellabantur) preces publicae di-
ebus Veneris pro eo dictae sunt. At signa labentis imperii jam multa appa-
ruerunt. Inde ab anno 351 omnia miseriarum genera terram aegyptiacam
vexabant continua. Famis et pestis ob defectum Nili crescentis calamitosum
enatae homines diu gravissime premebant. Extrinsecus pericula graviora
etiam undique minitabantur. Ab occidente Carmatenses anno 352 Syriam
invaserant, quibus Ikhschididae pares non erant. Nubiae quoque rex ad As-
suan (Syenem) imo usque Aklnnimum omnia igne ac caede devastabat. Ne-
que in ipsa regnantium familia dissidia defuerunt exitialia. Certe inter Ka-
furum et A'lium invidia apparuit, quae, ex omnipotentia tutoris orta, domi-
num ad potestatem mancipii minuendam incitabat. Fratre non felicior fuit,
et experimentum ei magno stetit. Ab hoc inde tempore Kafur principem
captivum tenuit, neque ulli permisit eum invisere. A'li tandem eodem, qui
fratrem absumserat‚ morbo affectus, die II:a Muharremi anni 355 <8 Janu-
arii 966) mortuus, Hierosolymis sepultus est. Nomen regis quinque annos,
duos menses et totidem dies gesserat. Eo regnante Fatik, el-Ikhschidi li-
bertus et Kaffiri aemulus, nomine el-Medjnfin notus, anno 350 obiit, quem
Mutenebbi poe'ta aeque ac Kafurum eximie laudavit.

