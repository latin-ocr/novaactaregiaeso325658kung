ffl—-aeffiffiffissQQQ-*Qsae—

RECENSIO CRITICA ARANEARUM SUECICARUM,

QUAS DESCRIPSERUNT
CLERCKIUS, LINNAEUS‚ DE GEERUS.

SCRlPSlT

'1'- THORELL ²)-

 

Consideranti mihi maximam illam et paene inextricabilem confusionem, in
quam ex parte incidit nomenclatura zoologica, quam vocant, bene quidem
illi de hac disciplina meriti videntur, qui ad tantam perturbationem amo-
vendam studium et diligentiam adhibuerunt. Nec tamen pauci fuerunt, qui,
alius in alia zoologiae parte versatus, in eo elaborarunt, ut conturbatas quasi
catervas rursus in ordinem redigerent: multa vero restant et nondum satis
pertractata, in quibus harum rerum peritis multum et diu erit desudandmn,
non in illis tantum disciplinae partibus, quae usque ad haec tempora ignotae
et quasi incultae jacuerunt, verum etiam, et nescio an plurimum, in iis,
quae per longissimum temporis spatium excultae fuerunt. Quod in Araneis
certe neminem fugit, qui earum scientia leviter modo sit imbutus: quarum
studio quum multi iique saepe doctissimi viri se. dederint, tamen nec somnae
nec nomina satis constant3 ut interdum species pervulgatas et quae penitus
cognitae esse debebant, ab aliis scriptoribus aliis nominibus, diversissimarum
saepe formarum, appellari videamus. Unde vero maximum detrimentum
capiat scientia nostra necesse est, quum ita 1100 ordo, qui maxime lumen
memoriae ass'ert, neque accurate fundata et exstructa disciplina ulla esse.
possit. Ad 1100 autem vitium tollendum, quo laborat ars nostra, quum nihil
fere magis sit necessarium, quam, quae. species a veteribus scriptoribus de-
linitae sunt, eas bene cognitas et perspectas habere, prorsus supervacaneum

¹) Primas liujus opusculi schedulas jam antea, forma Dissertationis pro grad. phil„ edidi: quas
nunc, additis et emendatis quibusdam, iis, quae restabant, adjungo. S
0 1)

