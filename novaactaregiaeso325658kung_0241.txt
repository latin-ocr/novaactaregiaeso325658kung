MONOGRAPHIAE ANDROPOGONEARUM
1.

ANTHISTIRIEAE.

AUCTORE Œù. J. ANDERSSON.

 

Qui auctorum recentiorum varias methodos Graminum disponendorum
attente perlustrat, id facillime sibi persuasum habebit, scientiam amabilem
speciebus novis descriptis certe quidem extendi, non autem tute stabiliri.
Multa decennia jam ante praeterlapsa sunt, quam inter se convenerunt agro-
stographi, quas partes potissimum ad species dignoscendas seligerent3 nec
id inter omnes nunc quidem temporis satis constat, quibus nominibus partes
florales graminum appellent, quasque functiones iis attribuant. Quo factum
est, ut hie folia, ille flores, hic calycem, ille corollam, hic perianthium, ille val-
vulas vel glumas vel paleas vel squamulas e. s. p. descripserim unde etiam
profecta difficultas definitiones botanicorum praesertim veterum clare et certe
eruendi. Accedit quod, saltem quoad gramina, auctor unus quisque, plan-
tas novas e regione nova vel antea minus bene cognita describens, species
suas ut plane novas plerumque proposuit, nullo vel saltem minore respectu
ad determinationes antecedentium habito.

Exempla permulta inprimis praebet tribus Arzdropogonearum, e genere
illo vastissimo Andropogmr, post Linnaeum ultra modum aucto, nec non
pluribus aliis et minoribus constituta. Amlropogon formas numerosas habet,
quae pervestigatori partium floralium accurato typi complurium generum
bene distinctorum sunt habendi. At generum illa minorum caterva talem
scrutationem non patitur. Pleraque eorum tam parum inter se differunt,
ut commodius et verius in pauca redigantur.

29

