 

3⁵29

Num filiae Voduridis et Ingae hereditatem quandam ab ipsarum pa-
tre relictam ceperint, de hoc inscriptio tacet: eas vero a matre non cepisse
pro certo haberi potest: si cepissent enim, vel si capere perleges ipsis
licuisset, quid inscriptione opus fuit? Heredes igitur Ingae, quum viderent
filiabus eJus aut nihil aut parum bonorum ad victum cultumque parandum
superesse, hanc inopiam consilio suo, quod majoris fidei causa lapidi Vo-
duridis inscriptum fuit, commode sublevare voluerunt.

Sola hac via, ut mihi videtur, haec inscriptionis pars hujusque causa
explicari possunt. Quae explicatio si quibus minus placuerit, meliora edo-
ctus in illorum sententiam discedere non dubitabo.

Quum ex argumento inscriptionis, tum ex ipsa literarum figura ct
forma temporis quoddam spatium inter utramque inscriptionis partem inci-
sam praeteriisse concludi potest. Prior inscriptionis pars magnis iisdemque
pulchris et perspicuis literis incisa est et de mortuo Voduride tantum agit.
Haecce pars paulo post mortuum Voduridem in lapidem ante pedes scul-
ptoris jacentem incisa fuit. Altera pars, Iuga mortua, incisa est. Lapis tum
intervallo quodam temporis erectus steterat. et quum, ut opinor, pietas
prohiberet, ne novae inscriptionis causa eum everterent, erectus quoque sta-
bat, dum altera haec inscriptio inciditur. Tum sculptori partes suas agere
difficilius erat. Fortasse et alius fuit sculptor, qui rem minus bene callebat.
Hinc factum est, ut literae hujus partis negligentius incisae et lineae plus
justo curvae appareant. Et quum plures literae in hoc latus lapidis inciden-
dae essent, providendum erat, ne spatium deficeret. Hinc minores illae
literae exstiterunt.

Professor Munch recte monuit, in priore inscriptionis parte reperiri
alliterationem, quae dicitur. Itaque haec pars poesin indicat, quod de po-
steriore parte jure ac merito dici non potest.

Quaeritur denique, cui aetati inscriptio debeatur. Munchius hanc
aetatem adeo remotam putat, ut, si veri simili quodam modo eam invenire
velis, usque ad annum quingentesimum post Christum natum regrediendum
tibi sit. »Si statuerimus«, inquit, »inscriptionem exeunte p. Chr. n. seculo
quinto compositam esse, eam non majorem annis quam par est, sed fortasse
minorem adipiscemur« Cujus rationi nihil est quod contradici possit.

