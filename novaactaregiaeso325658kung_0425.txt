 

383

non amplius septem ¹) habet, Tunensis lapis decem fere et septem numerat.
Hie lapis etiam eo memorabilis est, quod indicare videtur, quam rationem
in herciscunda familia, ubi parentes filias, non filios, reliquissent, sequere-
tur priscorum illorum temporum gens. Ea vero non minima est laus liujus
lapidis, quod antiquissimus is, quantum judicare licet, et certe incorruptissi-
mus ex priscis iis temporibus remansit testis, qui historicorum testimoniis
argumentisque viva voce etiam hodie fidem saciat, in Scandinavia olim, ve-
lut nunc, habitasse incolas e magna Gothorum stirpe, cujus rami tot et
tam diversa loca umbra sua tegebant, prognatos.

Lapis ipse, e grauite, quem vocant, excisus, sex pedes et septem
pollices, mensura Norvegica‚ altus est, et infra, ubi latissimus, duo pedes
et quattuor pollices latus. Duobus in lateribus inscriptiones habet3 in eete-
ris duobus, quae angustiora sunt, numquam habuit. Literae prioris inscri-
ptionis aliquanto majores sunt et penitius magisque perspicue incisae quam
literae posterioris inscriptionis; quae quum curvis lineis arcuatur, illa admo-
dum rectis procedit. Utraque inscriptio βουσιροφῃδὸν incisa est, prior (luas
lineas continens, posterior tres et quidem ultimam subversis literis. Cete-
rum literae literis ordine non interrupto succedunt, nisi in duobus locis,
ubi punctis, iis vero delendis, distinctae sunt. Prioris inscriptionis duae tan-
tum literae paululum laesae sunt, ceterae omnes integram in posteriore autem
plures literae majore damno affectae inveniuntur. Ut igitur primum intuenti
pateat, quae omnino integrae sint, et quae laesae, mutilatae aut deperditae,
typis diversi ordinis exscribendas easdem curabimus.

Haec praefatus, ad ipsam inscriptionem exponendam et interpretan-
dam transgredior‚ et quidem prius ad priorem partem, quae hujus argu-
menti est:

'EK VIVAM AF TER VODURI-
DE VlTAI GAHALAIBAN: VORAHTQ

Quod mea quidem sententia ita emendari et, si verbum de verbo

reddas, verti potest:
Ek Vivama after Voduri-
de, vitan gahalaiban, vorahto.

i. e.: Ego Vivama post Voduri-
dem, sapientem sodalem, feci.

Ι) Vide Illustreret Nyhedsblad, l. l.

