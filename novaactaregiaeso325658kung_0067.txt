55

312 emtus, tantam apud dominum mox sibi conciliavit gratiam, ut libertate
donatus muneribus ornaretur summis, et ab el—Ikhschido morituro filiorum
amborum rector constitueretur. Quo officio vir ambitione plenus ita sunge-
batur, ut parum vel potius nihil potentiae pupillis relinquens, omne in se
reciperet gubernandi et onus et praemium. Successione Anudjuri in patris
provincias a khalifa rata facta, et rebus Syriae in ordinem redactis, novus
princeps comitante Kafuro Aegyptum profectus est, eoque mense Safari an—
ni 335 (Septembris 946) venit. Seis-el-daula simulac sensit, urbem dama-
scenam a domino esse relictam, eam statim occupavit. Qua re audita Anu—
djur una cum el-Hasano patruo et Kafuro expeditionem in Syriam fecit, ut
hosti progredienti obviam iret. Seif-el-daula, incursionem in Aegyptum me-
ditans, usque el-Ramlam jam in itinere perrexerat, ubi proelio adversus co-
pias aegyptiacas commisso fugatus est. Fugatum victores Halcbum perse-
cuti sunt, et hinc usque el-Raqqam vestigiis ejus inhaeserunt. Verumenim-
vero ut saepe alias sic in hac quoque re enarranda alii aliter scripserunt.
El-Mesihi enim dicit, hanc pugnam inter Seif-el-daulam et el-Hasanum solos
esse pugnatam, cui el-Mesudi quidem consentit, locum autem certaminis el-
Ledjun nominans. Interim el-Hasan Halebo obsidenda occupatus videtur.
dum Anudjur et Kafur, Damascum castris motis, hanc urbem recuperarunt.
Anno tandem 336 pax his conditionibus facta est, ut Seif-el-daula Halebum
retineret, Ikhschidida vero ceteram Syriam haberet. Postquam Janisum
Munisidam, vel ut lbn-el-Athir contendit, Bedrum Ikhschididimun, vulgo Bu-
deirum (lunulam) appellatum, Damasco praefecerant, ad Aegyptum tetende-
runt. Quod iter ideo necesse fuit, quod Kafuro et el-Hasano absentibus
Ghalbun quidam, el-Rifi seu regionis littoralis dominus, terram Aegypti de-
vastaverat suoque subjecerat imperio. Redeuntibus illis fugit Ghalbsm, quem
el—Hasan secutus prehendit et occidit. Eodem fere tempore Anudjur Dja-
farum ibn-el-Fadhl ibn-el-Furat vezirum renuntiavit. Is e gente natus, quae
in hoc munere. summo obeundo in Iraqa celebritatem quandam obtinuerat,
quamdiu regnum mansit ikhschididicum, in officio suo immotus stetit.

Si auctores sequar scriptores, quos in narrationis principio nominavi,
mihi dubium non erit, quin Ikhschididae, quemadmodum alii hujus aevi
principes, praefectos regionum saepius mutasse Narrant enim Anudjuirum
anuo 337 el-Hasanum patruum illum vicarium suum Damasci fecisse, quem
postea el-Ramlae praefecit, ubi anno 34⁶2 e vita migravit et Hierosolymis
juxta gentiles suos sepultus est. Vir fuit multis ornatus virtutibus, belli ar-
tibus in primis versatus, qui, muneribus summi momenti semper functus,
columen hujus dynastiae vere appellandus est. Alium Damasci praefectum
regnante Anudjuro Abu—Schedjaum Fatikum thesaurarium, non cum Fatiko

